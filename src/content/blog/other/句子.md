---
title: "句子"
description: ""
date: "2024-09-3"
tags: []
---

**大学**  
大学之道，在明明德，在亲民，在止于至善。  
知止而后有定，定而后能静，静而后能安，安而后能虑，虑而后能得。  
物有本末，事有终始，知所先后，则近道矣。

---

**鬼谷子**  
安徐正静，其被节无不肉。善与而不静，虚心平意以待倾损。右主位。  

---

**老子**  

有物混成，先天地生。  
寂兮寥兮，独立不改，周行而不殆，可以为天下母。  
吾不知其名，字之曰道，强为之名曰大。  
大曰逝，逝曰远，远曰反。  
故道大，天大，地大，王亦大。  
域中有四大，而王居其一焉。  
人法地，地法天，天法道，道法自然。
